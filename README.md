##NUTELLA
Probabilmente oggi non sappiamo immaginarci un mondo senza Nutella, ma la crema spalmabile al gusto di cioccolata e nocciola non esiste da sempre e, anzi, la sua invenzione – di fatto piuttosto recente, dato che il primo barattolo di Nutella venne prodotto solo nel 1964 – è frutto di tanta determinazione e, a quanto pare, anche di un bel po’ di fortuna. Alle origini della Nutella c’è infatti la caparbietà di Pietro Ferrero, il patron dell’omonima azienda dolciaria che, pasticcere a Torino, comincia presto a interrogarsi su come poter fornire un pasto alternativo, ma sufficientemente energetico e saporito, ai numerosi operai che vede passare davanti alla sua bottega sempre muniti di pane farcito. Con questo scopo, nel 1925, Pietro mette in commercio un “pastone”, una specie di panetto di cioccolato da tagliare e accompagnare tra due fette di pane.

https://www.ilgiornaledelcibo.it/wp-content/uploads/2019/08/come-nasce-la-nutella.jpg?x75023


